<html lang="hu">
<head>
<meta charset="utf-8" />
<link rel="stylesheet" href="Nyelvtan oldal.CSS" />
 <title>Nyelvtan</title>
</head>
<body>
<div style="text-align:center"><h1><b>A kommunikáció<b></h1></div>
<h2><b>Mi a komunikáció?<b></h2>
<p>
        <ul>
            <li>
A kommunikáció szavunk a ’közzététel, megosztás, megbeszélés’ jelentésű latin communicatio főnévből származik. A kommunikációt tulajdonképpen információ, üzenet átadásaként tudjuk meghatározni. Az információ, üzenet azonban rengetegféle lehet. Kommunikáció például az állatok násztánca, de kommunikáció eredménye az is, hogy mobiltelefonod pontosan tudja, éppen hol tartózkodsz.</li></ul>
<p>
	<ul>
		<li>A kommunikáció szerepe, jelentősége életünkben felbecsülhetetlen. Jóformán csak akkor nem kommunikálunk, ha éppen alszunk. Azok a mondatok, pillantások, érintések, amelyeket egész életünkben emlékezetünkben őrzünk, legyenek bár szépek vagy fájdalmasak, mind-mind a másokkal való kapcsolatteremtés, kommunikáció példái.</li>
		</ul>
<h3><b>A kommunikáció tényezői<b></h3>
<p>
        <ul>
            <li>
Első pillantásra akár úgy is tűnhet, hogy a kommunikációhoz semmi más nem kell, csupán két résztvevő. Ez azonban egyáltalán nem igaz. Az egymással kapcsolatba lépő feleken kívül – akiket adónak és vevőnek, más szavakkal feladónak és címzettnek nevezünk – más tényezők is szükségesek ahhoz, hogy létrejöjjön a kommunikáció. Ilyen az üzenet, az információ, amelyet az adó a vevőnek átad. Ha nincs üzenet, nincs kommunikáció – például ha nem tudod, miről beszélgess a melletted ülővel, a kínos csend az üzenet hiánya miatt áll be. Az üzenet célba érkezését a hallgatótól érkező visszacsatolás, visszajelzés követi. Igen ritkán fordul elő – ha előfordul egyáltalán –, hogy egy üzenetre semmilyen válasz nem érkezik. A válasz hiányát, a csendet általában nem a visszacsatolás hiányaként, hanem éppen visszacsatolásként, válaszként értelmezzük. Ilyen esetekben a csend sugallhatja számunkra például a vevő érdektelenségét, elutasítását vagy ellenségességét.</li>
		</ul>
<p>
        <ul>
            <li>
Az üzenet csak akkor tudja betölteni szerepét, ha egy mindkét fél számára ismert kód hordozza. Ha azt érezzük, nem tudunk megfogalmazni valamit, pedig nagyon szeretnénk, akkor a kódolás nehézségeivel szembesülünk. De ugyanezt élhetjük át akkor is, ha nem jut eszünkbe egy szó vagy szerkezet, mikor idegen nyelven beszélgetünk. Ha pedig „nem értesz egy szót sem” tanárod magyarázatából, akkor az azt jelenti, hogy a kódból nem tudod „kihámozni” az üzenetet.</li>
		</ul>
<p>
        <ul>
            <li>
Az üzenet célba juttatásában nélkülözhetetlen szerepet játszik a csatorna. Ilyen lehet az internet, de csatorna lehet a levegő is, amely lehetővé teszi, hogy lássuk beszélgetőpartnerünk öltözetét, mozdulatait, tekintetét, és halljuk a hangját.</li>
		</ul>
<p>
        <ul>
            <li>
A kommunikáció további fontos tényezője a kontextus, vagyis beszédhelyzet. Ez többféle elemet rejt magában: az adó és a vevő kapcsolatát, az adó és a vevő világról alkotott tudását, valamint a környezetet (tér, idő, alkalom/helyzet stb.). A kontextus elemei mind az adót, mind a vevőt befolyásolják. Ugyanazt a kritikus megjegyzést másképpen értelmezed, ha barátodtól érkezik kedves mosoly kíséretében, vagy ha éppen akkor kapod, amikor támogatásra és vigaszra lenne szükséged. Máshogy köszönsz barátaidnak, tanáraidnak, szüleidnek és egy idegennek az utcán, máshogy köszönsz reggel és este, találkozáskor és búcsúzáskor. Nem ugyanúgy magyarázod el a tévé működését a kishúgodnak, mint a barátodnak, hiszen próbálsz alkalmazkodni tudásuk szintjéhez.</li>
		</ul>
<img src="http://www.biharinepfoiskola.hu/kompetencia_eu/e107_images/custom/verbkomm.png" title="Kommunikáció"  />
<p>
        <ul>
            <li>
Ha az üzenet célba érése vagy megfelelő értelmezése akadályba ütközik, kommunikációs zavar jön létre. A zavar okát szakszóval zajnak nevezzük attól függetlenül, hogy valódi zajról vagy más zavaró tényezőről van-e szó. A zaj fakadhat a kommunikációs folyamat bármely tényezőjéből: a mindkét fél által ismert kód hiányából, az adó és vevő sajátosságaiból (pl. beszédhiba, fáradtság), a beszédhelyzetből (pl. nagy hangzavarban próbálsz beszélgetni), de lehet „zajos” a csatorna is (pl. akadozik az internet).</li>
		</ul>
<h4><b>A kommunikáció funkciói<b></h4>
<img src="https://youblr.com/f/3e80d061da9a35bbab180ee386921d63.jpg" title="Funkció"  />
<p>
        <ul>
            <li>
Többféle szándék vezérelhet minket, amikor kommunikálunk. Üzenetünk lehet kijelentés, a világról való közlés, ismeret (pl. Holnap állítólag hidegfront jön.), amelyet meg akarunk osztani másokkal. Ezekben az esetekben a kommunikációt tájékoztató funkcióban, mások informálásának céljával alkalmazzuk. A tájékoztatás mellett gyakran érzelmeinket, érzéseinket, hangulatainkat, indulatainkat is közöljük, az ilyen esetekben a kommunikáció kifejező funkcióját alkalmazzuk. Azokban az esetekben, amikor a beszélő célja a hallgató viselkedésének befolyásolása, megváltoztatása, a kommunikáció felhívó funkciójáról beszélünk. Ide tartoznak a kérések, felszólítások, parancsok. Alapvetően felhívó funkciójúak a kérdések is, hiszen általuk válaszadásra szólítjuk fel a kérdés címzettjét.</li>
		</ul>
<p>
        <ul>
            <li>
A kommunikáció célja sokszor a kommunikáció maga, vagyis a másokkal való kapcsolattartás, kapcsolataink ápolása. A kapcsolattartó (fatikus) funkció jelenik meg az udvariasságban (pl. a köszönésben), a semleges témákról (pl. az időjárásról) folytatott csevegésben, a kedveskedésben.</li>
		</ul>
<p>
        <ul>
            <li>
Első pillantásra meglepőnek tűnhet, de kommunikáció a művészet is. A műalkotásnak mint művészi üzenetnek a gyönyörködtetés, örömszerzés is célja. A kommunikáció esztétikai funkciójára lehet példa egy gyönyörű vers vagy egy elgondolkodtató modern festmény – de megjelenhet a humor és a nyelvi játék kapcsán is. Tehát nem csak a tartalom, hanem a forma, és maga a jelhasználat is örömet okozhat számunkra. A szleng gyorsan változó szókészletét az újítás, a nyelvi játék öröme hozza létre.</li>
		</ul>
<p>
        <ul>
            <li>
A kommunikáció értelmező (metanyelvi) funkciójának azt nevezzük, amikor egy jel jelentését más jelek alkalmazásával világítjuk meg. Például amikor elmagyarázzuk, mit jelent az „értelmező funkció”, értelmező szerepében alkalmazzuk a kommunikációt. A jelmagyarázat, vagyis a képi jelek szöveges feloldása szintén értelmező szerepű.</li>
		</ul>
<p>
        <ul>
            <li>
Szinte minden megnyilvánulásunkban kifejezzük személyiségünket, identitásunkat is. Ruházatunk, mobiltelefonunk színe, csengőhangja, az általunk használt szavak, nyelvi és nem nyelvi viselkedésünk révén folyamatosan közöljük másokkal, hogy kik vagyunk, pontosabban: kinek szeretnénk láttatni magunkat. A kommunikációnak igen fontos eleme tehát az identitásjelzés is.
</li>
		</ul>
<p>
        <ul>
            <li>
A kommunikáció említett funkciói közül gyakran több is tetten érhető egy-egy megnyilatkozásban.</li>
		</ul>
  </p>
</body>
</html>		